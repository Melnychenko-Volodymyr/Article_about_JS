<!DOCTYPE html>
<html lang="uk">
<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<title>Вступ до JavaScript</title>
	<link rel="stylesheet" href="./style/style.css">
</head>
<body>
	<h1 class="hh">Вступ до JavaScript</h1>
	<img class="picture" src="./img/js.jpg" alt="js.jpg">			
	<p>
		<b>Що таке JavaScript?</b><br>
		JavaScript було створено для того, щоб “оживити веб-сторінки”. Програми на цій мові
		називаються скриптами. Їх можна писати прямо на сторінці в коді HTML і вони автоматично виконуються
		при завантаженні сторінки. Скрипти надаються та виконуються як простий текст. Для запуску їм 
		не потрібна спеціальна підготовка чи компілятор. У цьому плані JavaScript дуже відрізняється від
		іншої мови програмування — Java.<br>			
		Коли мову JavaScript було створено, спочатку вона мала іншу назву: “LiveScript”. Але тоді була
		дуже популярна мова програмування Java, тому було вирішено, що позиціонування нової мови як 
		“молодшої сестри” Java допоможе у її популяризації. Але з часом JavaScript значно вирісла і стала
		повністю незалежною мовою програмування зі своєю специфікацією ECMAScript, і зараз немає нічого
		спільного з Java.<br>
		Сьогодні JavaScript може виконуватися не тільки у браузері, але й на сервері, або на будь-якому 
		пристрої, який має спеціальну програму — рушій JavaScript. Браузер має вбудований рушій, який
		деколи називають “віртуальною машиною JavaScript”. Рушій читає (“розбирає”) скрипт. Потім він 
		перетворює (“компілює”) скрипт в тимчасову репрезентацію(“байт код”). І потім байт код виконується,
		причому дуже швидко. Рушій застосовує оптимізації на кожному етапі процесу. Він навіть слідкує 
		за скомпільованим скриптом під час його виконання, аналізує дані, які проходять через скрипт, 
		і оптимізує байт код на основі цих знань.
	</p>
	<p>
		<b>Що може вбудований у браузер JavaScript?</b><br>
		Сучасний JavaScript – це “безпечна” мова програмування. Вона не надає низькорівневого доступу до пам’яті
		чи процесора, оскільки початково була створена для браузерів, які цього не потребують. Можливості
		JavaScript значно залежать від оточення, в якому вона виконується. Наприклад, Node.js підтримує функції,
		які дозволяють JavaScript читати/записувати довільні файли, здійснювати мережеві запити, та інше. 
		Вбудована у браузер JavaScript може робити все, що пов’язано з маніпуляцією веб-сторінками, взаємодією
		з користувачем та веб-сервером.<br>
		Наприклад, JavaScript може:<br>
		- додавати новий HTML-код на сторінку, змінювати існуючий вміст, змінювати стилі.<br>
		- реагувати на дії користувача, опрацьовувати натискання миші, переміщення вказівника, натискання на 
		клавіші клавіатури.<br>
		- відправляти запити через мережу до віддалених серверів, завантажувати і відвантажувати файли 
		(так звані технології AJAX і COMET).<br>
		- отримувати і надсилати куки, ставити запитання відвідувачам, показувати повідомлення.<br>
		- запам’ятовувати дані на стороні клієнта (“local storage”), які будуть доступні в майбутніх сесіях
		на цьому веб-сайті.
	</p>
	<p>
		<b>Що НЕ може JavaScript?</b><br>
		Можливості JavaScript у браузері обмежені з метою безпеки користувача. Мета полягає в тому, щоб 
		заборонити небезпечним веб-сторінкам доступ до приватної інформації чи не дати пошкодити дані, що 
		знаходяться на комп’ютері користувача.<br>
		Приклади таких обмежень:<br>
		JavaScript на веб-сторінці не може читати/записувати довільні файли на жорсткому диску, копіювати їх
		чи виконувати програми. Вона не має прямого доступу до функцій ОС.<br>
		Сучасні браузери дозволяють працювати з файлами, але доступ до них обмежений і надається тільки тоді,
		коли користувач виконав відповідні дії, наприклад, перетягнув файл у вікно браузера.<br>
		Є можливість взаємодії з камерою/мікрофоном або іншими пристроями, але для цього потрібен явний дозвіл
		користувача. Тому сторінка, на якій увімкнена JavaScript, не може нишком увімкнути веб-камеру,
		спостерігати за оточенням і відсилати інформацію до СБУ.<br>
		Різні вкладки/вікна зазвичай не знають один про одного. Іноді це можливо, наприклад, коли одне вікно
		використовує JavaScript, щоб відкрити інше. Але навіть у цьому разі JavaScript з однієї сторінки не має
		доступу до іншої, якщо вони з різних сайтів (мають різні домени, протоколи чи порти). Це називається 
		“Політикою того ж походження (Same Origin Policy)”. Щоб обійти це обмеження, обидві сторінки повинні 
		погодитися на обмін даними і містити JavaScript код, який спеціальним чином буде обмінюватися даними.<br>
		Знову-таки, це обмеження для безпеки користувача. Сторінка за адресою http://anysite.com, яку відкрив
		користувач, не повинна мати доступ до іншої вкладки браузера з URL-адресою http://gmail.com і звідти 
		викрадати інформацію.<br>
		JavaScript може легко спілкуватися через мережу з сервером, від якого отримана поточна сторінка. Але 
		її здатність отримувати дані з інших сайтів/доменів обмежена. Запит на інший домен також можливий, 
		проте це потребує спеціального заголовку в HTTP від віддаленого сервера. Це зроблено з метою безпеки.<br>
		Таких обмежень немає, якщо JavaScript використовується за межами браузера, наприклад, на сервері. 
		Сучасні браузери дозволяють встановлювати плаґіни/розширення, які мають розширені можливості, проте
		потребують розширених прав.
	</p>
	<p>
		<b>Що робить JavaScript унікальною?</b><br>
		Є як мінімум три чудові особливості в JavaScript:<br>
		- цілковита інтеграція з HTML/CSS.<br>
		- прості речі робляться просто.<br>
		- підтримується всіма сучасними браузерами і увімкнена усталено.<br>
        JavaScript – це єдина браузерна технологія, яка суміщає ці три речі. Це і робить її унікальною. Ось
		чому JavaScript найбільш поширений засіб створення браузерних інтерфейсів. До слова, JavaScript також
		дозволяє створювати сервери, мобільні застосунки, тощо.
	</p>
	<p class="footer">Сучасний підручник з JavaScript https://uk.javascript.info/. Останнє оновлення: 11 жовтня 2022 р.</p>
</body>	
</html>

